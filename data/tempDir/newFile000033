<div class="tel_content"><p> </p>&#13;
&#13;
<p>    "అదేంటి జయంతి అలాగానంతున్నావు? రేపు నీకు పెళ్ళి చేసిన నువ్వు మాతోపాటేగా వుండేది?" అంది పార్వతి ఆశ్చర్యంగా.</p>&#13;
&#13;
<p> </p>&#13;
&#13;
<p>    "ఏమో! నేను ఇప్పుడప్పుడే పెళ్ళి చేసుకోదలచుకోలేదు, నేను చదువుకోవాలి. డిగ్రీ పూర్తిచేయాలి. అదే నా పట్టుదల" అంది జయంతి.</p>&#13;
&#13;
<p> </p>&#13;
&#13;
<p>    "చదివి ఏం సాధిద్దామనుకుంటున్నావ్?" అంది దాక్షాయణి.</p>&#13;
&#13;
<p> </p>&#13;
&#13;
<p>    "ఏముంటుంది మంచి ఉద్యోగం చూసుకుంటాను" అంది జయంతి.</p>&#13;
&#13;
<p> </p>&#13;
&#13;
<p>    "అమ్మో, ఉద్యోగమే! మన ఇంటావంటా లేదు. బావగారు తన్ని తగలేస్తారు" అంది పార్వతి.</p>&#13;
&#13;
<p> </p>&#13;
&#13;
<p>    "ఎందుకు? ఎంతమంది ఆడవాళ్లు చేయటంలేదు" మనకేమన్నా కొమ్ములున్నయా?" అంది జయంతి సీరియస్ గా.</p>&#13;
&#13;
<p>  </p>&#13;
&#13;
<p> "అందరి పరిస్థితి వేరు, మన పరిస్థితి వేరు" అంది దాక్షాయణి.</p>&#13;
&#13;
<p> </p>&#13;
&#13;
<p>    "ఏమో పిన్ని!~ మనకెంత ఆస్థిపాస్తులున్నా నాకు మాత్రం ఉద్యోగం చేయాలనిపిస్తోంది" అంది జయంతి.</p>&#13;
&#13;
<p> </p>&#13;
&#13;
<p>    "ఏమో తల్లీ! నీ ఆలోచనలు వింటుంటే నాకు భయమేస్తోంది అంది పార్వతి.</p>&#13;
&#13;
<p> </p>&#13;
&#13;
<p>    "భయమెందుకు పిన్ని! ఆడవాళ్ళు ఎప్పుడూ వంటింటికే పరిమితం కావాలని రూలులేదు" అంది జయంతి.</p>&#13;
&#13;
<p> </p>&#13;
&#13;
<p>    "అమ్మో జయంతి! ఏంటి ఈరోజు ఇన్ని పెద్దపెద్ద మాటలు మాట్లాడుతున్నావ్?" అంది శివపార్వతి ఆశ్చర్యంగా.</p>&#13;
&#13;
<p> </p>&#13;
&#13;
<p>    "ఇవి నీకు పెద్ద మాటలేమో, నాకు చిన్న మాటలే" అంది జయంతి.</p>&#13;
&#13;
<p> </p>&#13;
&#13;
<p>    "ముందు పదవతరగతి పూర్తిచేయి తల్లీ . ఆతరువాత నీ మాటలు వింటాం" అంది దాక్షాయణి నవ్వుతూ.</p>&#13;
&#13;
<p> </p>&#13;
&#13;
<p>    "అంటే ఏంటి పిన్నీ! నేను పాసవననా నీ అనుమానం?" అంది సీరియస్ గా.</p>&#13;
&#13;
<p> </p>&#13;
&#13;
<p>    "ఛ! నా ఉద్దేశం అదికాదు. మన ఇళ్ళలో పదవతరగతి కూడా పాసవ్వని ఆడవాళ్లు వున్నారు కదా. నువే మొట్టమొదటిదానివి, మేము గర్వంగా చెప్పుకుంటాము అప్పుడు" అంది దాక్షాయణి.</p>&#13;
&#13;
<p> </p>&#13;
&#13;
<p>    "పదవతరగతికే పొంగిపోతే ఎలా? ఇంకా చదవాలసింది చాలా వుంది" అంది జయంతి.</p>&#13;
&#13;
<p> </p>&#13;
&#13;
<p>    "మాకు అదే గోప్పతల్లి! మేము అయిదో తరగతేగా" అంది శివపార్వతి దిగులుగా.</p>&#13;
&#13;
<p> </p>&#13;
&#13;
<p>    "అది మీ తప్పు. ఏం అంతటితో చదువెందుకు ఆపేశారు? ఇంకా చదవకపోయారా?" అంది జయంతి.</p>&#13;
&#13;
<p> </p>&#13;
&#13;
<p>    "ఆ రోజుల్లో అదే గొప్ప. మా ఉళ్ళో అమ్మో కస్తాల వల్ల అమ్మాయి అయిదో తరగతి పాసయిందట. అని గొప్పగా చెప్పుకున్నారు" అంది శివపార్వతి.</p>&#13;
&#13;
<p> </p>&#13;
&#13;
<p>    ఆ మాటలకు జయంతి, దాక్షాయణి పెద్దగా నవ్వారు.</p>&#13;
&#13;
<p> </p>&#13;
&#13;
<p>    "మా బాబాయ్ ని నువ్వు అసలు చూశావా పిన్ని పెళ్ళికి ముందు?" అడిగింది జయంతి.</p>&#13;
&#13;
<p> </p>&#13;
&#13;
<p>    "చూడటం కూడానా? ఫలానా అబ్బాయిని నీకు ఖాయం చేశామే ఫలానా రోజు నీ పెళ్ళి అన్నారంతే"అంది దిగిలుగా.</p>&#13;
&#13;
<p> </p>&#13;
&#13;
<p>    జయంతి పెద్దగా నవ్వింది.</p>&#13;
&#13;
<p> </p>&#13;
&#13;
<p>    "మరి చూడకుండానే ఎలా చేసుకున్నావు పిన్ని....మా బాబాయ్ బాగుంటాడు కనుక సరిపోయింది. అదే ఏ మెల్లకన్నువాడో అయితే ఏం చేసేదానివి?" అంది జయంతి.</p>&#13;
&#13;
<p> </p>&#13;
&#13;
<p>    "ఏం చేస్తాం నా ఖర్మ అనుకునేదానిని" అంది విచారంగా.</p>&#13;
&#13;
<p> </p>&#13;
&#13;
<p>    "మరి నిన్ను బాబాయ్ చూశాడటనా పెళ్ళికి ముందు?" అడిగింది కుతూహలంగా.</p>&#13;
&#13;
<p> </p>&#13;
&#13;
<p>    "చూశారట....మా ఉళ్ళో ఎవరి పెళ్ళికో వచ్చారట....పెళ్ళిలో నన్ను చూశారట....వెళ్ళి వాళ్ళ పెద్దవాళ్ళకు చెప్పారట. ఫలానా అమ్మాయిని చేసుకుంటానని" అంది నవ్వుతూ.</p>&#13;
&#13;
<p> </p>&#13;
&#13;
<p>    "ఓ...ఐసి? అయితే లవ్ మ్యారేజి అన్నమాట" అంది జయంతి సీరియస్ గా.</p>&#13;
&#13;
<p> </p>&#13;
&#13;
<p>    ఆ మాటలకు దాక్షాయణితో పాటు శివపార్వతి కూడా పెద్దగా నవ్వింది.</p>&#13;
&#13;
<p> </p>&#13;
&#13;
<p><br />&#13;
    "నిన్ను చుసిన ఏ మగాడైనా అదే అనుకుంటాడులే! ఈ అమ్మాయి భలేగా వుందే పెళ్ళి చేసుకుందామని" అంది జయంతి కవ్విస్తూ.</p>&#13;
&#13;
<p> </p>&#13;
&#13;
<p>    "ఏయ్ రౌడిపిల్లా....నికంటేనా ?" అంది పార్వతి జయంతి చెవి మెలిపెడుతూ.</p>&#13;
&#13;
<p> </p>&#13;
&#13;
<p>    "అమ్మో పిన్నీ వదులు....వదులు ఉన్న మాటన్నాను. కావాలంటే పెద్ద పిన్నిని అడుగు" అంది జయంతి నవ్వుతూ.</p>&#13;
&#13;
<p> </p>&#13;
&#13;
<p>    "ఎందుకే పార్వతీ! జయంతి అన్నదాన్లో తప్పేముంది?' అంది దాక్షాయణినవ్వుతూ.</p>&#13;
&#13;
<p> </p>&#13;
&#13;
<p>    </p>&#13;
&#13;
<p><strong><span style="font-size:22px">      </span></strong>                                                    <strong><span style="font-size:22px">18</span></strong></p>&#13;
&#13;
<p> </p>&#13;
&#13;
<p>    "ఎంటండి అదోలా వున్నారు?భోంచేయమంటే ఆకలి లేదన్నారు. అసలేమయింది?" కంగారుగా అడిగింది దాక్షాయణి భర్తని.</p>&#13;
&#13;
<p> </p>&#13;
&#13;
<p>    "ఏంలేదులే దాక్షాయణి! నన్ను కాసేపు ఒంటరిగా వుండని అన్నాడు మాధవరావు సీరియస్ గా.</p>&#13;
&#13;
<p> </p>&#13;
&#13;
<p>    "తలనొప్పిగా వుందా, కాస్త టి పెట్టి ఇచ్చేదా?"అంది దాక్షాయణి.</p>&#13;
&#13;
<p style="text-align: justify;"> </p>&#13;
&#13;
<p>    ఆమె మనసెందుకో కీడు శంకిస్తుంది. భర్త ఎప్పుడూ ఇంతా ముభావంగా లేడు. పెళ్ళయిన ఈ పదేళ్ళ కాపురంలో భోజనంవద్దు,ఏమి లేదని చిరాకుపడటం ఇదే మొదటిసారి, అందుకే ఆమెకు క్షణ క్షణానికి కంగారేక్కువైంది.</p>&#13;
&#13;
<p> </p>&#13;
&#13;
<p>    "ఉండండి టి పెట్టుకోస్తాను"అంటూ వంటగదిలోకి వెళ్ళింది దాక్షాయణి కంగారుగా.</p>&#13;
&#13;
<p> </p>&#13;
&#13;
<p>    "ఏంటి దాక్షాయణి ఏం కావాలి? మాధవ భోంచేశాడా?" అడిగింది కస్తూరి ఉల్లిపాయలు తరుగుతూ.</p>&#13;
&#13;
<p> </p>&#13;
&#13;
<p>    "లేదక్కా! ఆయనకు తలనొప్పిగా వుందట, ఆకలిగా లేదట, టి పెట్టి ఇద్దామని వచ్చాను" చెప్పింది దాక్షాయణి కంగారుగా.</p>&#13;
&#13;
<p> </p>&#13;
&#13;
<p>    "ఓస్ ఇంతేగా! తలనోప్పికే అంత కంగారుపడిపోతేవే.....శొంటి కలిపి టి తయారు చేసి ఇస్తాను" అంది కస్తూరి.</p>&#13;
&#13;
<p> </p>&#13;
</div>