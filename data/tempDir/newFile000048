<div class="tel_content"><p>   </p>&#13;
&#13;
<p>    "బానే వచ్చాయి బాబూ! రెండు బత్తాలవరకు వచ్చాయి" అన్నాడు సుబ్బయ్య.</p>&#13;
&#13;
<p> </p>&#13;
&#13;
<p>    "సరే, నేను వెళ్ళేటప్పుడు బండిలో తీసుకెళతాను గానీ మోటారు వేయి, నీళ్ళు పెడదాం మొక్కలకు" అన్నాడు సురేంద్ర.</p>&#13;
&#13;
<p> </p>&#13;
&#13;
<p>    "తమరికెందుకు బాబు శ్ర్హమ? నేను పెడతాగా" అన్నాడు సుబ్బయ్య.</p>&#13;
&#13;
<p> </p>&#13;
&#13;
<p>    "శ్రమనుకుంటే ఎలా సుబ్బయ్యా.....శ్రమనుకుంటే ఈ తోట ఇంత ఏపుగా పెరిగేదా....లోగడ ఈ భూమిలో ఎన్ని రాళ్ళుండేవో నీకు తెలియంది కాదు కదా....మరి అలాంటి భూమిలో ఈరోజు బంగారం లాంటి పండ్లు కాస్తున్నాయి అవునా కదా" అన్నాడు నవ్వుతూ.</p>&#13;
&#13;
<p> </p>&#13;
&#13;
<p>    "అవుననుకోండి" అన్నాడు సుబ్బయ్య తల గోక్కుంటూ.</p>&#13;
&#13;
<p> </p>&#13;
&#13;
<p> </p>&#13;
&#13;
<p>      <strong><span style="font-size:22px">                              *    *    *    *</span></strong></p>&#13;
&#13;
<p> </p>&#13;
&#13;
<p>    "ఏంటిబాబు పండక్కి వస్తానని చెప్పి ఇప్పుడా వచ్చేది?" అంది గోముగా వరాలు.</p>&#13;
&#13;
<p> </p>&#13;
&#13;
<p>    "ఏం చెప్పమంటావు వరాలు నా భాధలు....పనివత్తిడి వల్ల కుదరటం లేదు.....ఎప్పటికప్పుడు నీ దగ్గరకు రావాలనే అనుకుంటున్నాను. తీరిక దొరికితే కదా?" అన్నాడు సోమసుందరం.</p>&#13;
&#13;
<p> </p>&#13;
&#13;
<p>    "అంతేలెండి.....నామీద మోజు తీరిపోయిందిగా....నన్ను మీ ఇష్టం వచ్చినట్లు వాడుకున్నారు. అవసరం తీరిపోయింది. ఇప్పుడు ముఖం చాటేస్తున్నారు." అంది సీరియస్ గా వరాలు.</p>&#13;
&#13;
<p> </p>&#13;
&#13;
<p>    "ఛ....అదేంకాదు వరాలు, నీ మీద మోజు ఈ జన్మకు తిరదంటే నమ్ము" అన్నాడు సిగరెట్ తీసి వెలిగించుకుంటూ.</p>&#13;
&#13;
<p> </p>&#13;
&#13;
<p>    "అన్ని ఉత్తుత్తి మాటలే.....నా దగ్గరకు వచ్చినప్పుడు యిట్టా మాట్లాడతారు. మళ్ళీ ఇంటికేళీతే నా ధ్యాసే వుండదు. పండగ బహిమతి తెత్తానన్నారు. అది ఇవ్వవలసి వస్తుందని ముఖం చాటేశారు. అంతేగా" అంది గోముగా జారిన పైట సరిచేసుకోకుండానే.</p>&#13;
&#13;
<p> </p>&#13;
&#13;
<p>    "అబ్బా, నీకంతా తొందరేనే! అసలు ఏ రోజయినా నీకు బహుమతి తీసుకురాకుండా వచ్చానా? నా జీవితానికి నువ్వే గొప్ప బహుమతి...." వరాలన్నీ తీర్చే నా బంగారు వరాలివి" అన్నాడు ఆమెను దగ్గరకు తీసుకుంటూ.</p>&#13;
&#13;
<p> </p>&#13;
&#13;
<p>    ఆమె అతని ఒడిలో మెత్తగా ఒదిగింది.</p>&#13;
&#13;
<p> </p>&#13;
&#13;
<p>    "ఇకనుంచి సాయంత్రాలు రావటం కుదరదే వరాలు, పొద్దుట పూటే వస్తాను" అన్నాడు సుందరం.</p>&#13;
&#13;
<p> </p>&#13;
&#13;
<p>    "ఏం! ఎందుకని? నా దగ్గరకు రాకుండా మిమ్మల్ని ఎవరన్నా చేస్తున్నారా?" అంటూ ఏడుపు నటించింది.</p>&#13;
&#13;
<p> </p>&#13;
&#13;
<p>    "అరెరె....ఈమాత్రందానికే ఏడుస్తావెంటే! నీ దగ్గరకు రాకుండా నన్ను ఏ శక్తి ఆపలేదు" అన్నాడు ఆవేశంగా.</p>&#13;
&#13;
<p> </p>&#13;
&#13;
<p>    ఆమె మనసులో పొంగిపోయింది. తన అదృష్టానికి. తనకు పరిచయమైన వ్యక్తులందరూ తనని తమ స్వార్ధానికి ఉపయోగించుకున్నారు కానీ అతను తనని మనస్పూర్తిగా ప్రేమిస్తున్నాడు. అనుకుంటూ తెలీకుండానే అతని మీద ప్రేమ పెరిగిపోయింది.</p>&#13;
&#13;
<p><br />&#13;
    <br />&#13;
    మెల్లగా ఆమెను వదిలి "వరాలు నీళ్ళు తీసుకునిరా" ప్యాంటు జేబులో నుంచి సీసా తీశాడు. ఆమె ఆనందంగా వెళ్ళి నీళ్ళు గ్లాసుతో తెచ్చి అతని ముందు పెట్టింది.</p>&#13;
&#13;
<p> </p>&#13;
&#13;
<p>    సుందరం బాటిల్ ఓపెన్ చేసి గ్లాసులో మందు వొంపి ఆమె నవ్వుతూ కబుర్లు చెపుతూ దానిలో నీళ్ళు కలిపింది. మందు ఒక్క గుక్కలో దానిని తాగేశాడు.</p>&#13;
&#13;
<p> </p>&#13;
&#13;
<p>    "వరాలు! ఈరోజు నీచేతి ఆమ్లెట్ తినాలనిపిస్తుందే, చేసిపెట్టవే అన్నాడు సుందరం మత్తుగా.</p>&#13;
&#13;
<p> </p>&#13;
&#13;
<p>    "ఓ! అదెంతభాగ్యం" అంటూ లోపలికి వెళ్ళింది.</p>&#13;
&#13;
<p> </p>&#13;
&#13;
<p>    సుందరం మరో పెగ్గు పోసుకుని నీళ్ళు కలుపుకుని తాగుతూ కూర్చున్నాడు.</p>&#13;
&#13;
<p> </p>&#13;
&#13;
<p>    ఇంతలో తలుపు కొట్టిన చప్పుడయింది. సోమసుందరం వరాలు అని పిలిచాడు. ఆమె కంగారుగా వచ్చింది.</p>&#13;
&#13;
<p> </p>&#13;
&#13;
<p>    "ఎవరో తలుపు బాదుతున్నారు చూడు" అన్నాడు అందోళనగా ఎవరై వుంటారు అనుకుంటూ" వెళ్ళి తలుపు తీసింది.</p>&#13;
&#13;
<p>    కరణం!</p>&#13;
&#13;
<p> </p>&#13;
&#13;
<p>    "మీరా?!" అంది ఆశ్చర్యంగా.</p>&#13;
&#13;
<p> </p>&#13;
&#13;
<p>    'అవును నేనే. ఎందుకు అంతగా ఆశ్చర్యపోతున్నావ్?" అన్నాడు నవ్వుతూ.</p>&#13;
&#13;
<p> </p>&#13;
&#13;
<p>    "లోపల అయన ఉన్నారు" అంది వరాలు.</p>&#13;
&#13;
<p> </p>&#13;
&#13;
<p>    "తెలిసే వచ్చానే.....నేను వారితో మాట్లాడాలి" అన్నాడు వెకిలిగా నవ్వుతూ.</p>&#13;
&#13;
<p> </p>&#13;
&#13;
<p>    "ఏం మాట్లాడతారు? ఇప్పుడోద్దండి, ఇప్పుడే వచ్చారు" అంది బతిమాలుతూ.</p>&#13;
&#13;
<p> </p>&#13;
&#13;
<p>    "ఏంటే! నాకే ఎదురు చెపుతున్నావ్....తల ఎగిరిపోద్ది జాగ్రత్త" అన్నాడు.</p>&#13;
&#13;
<p> </p>&#13;
&#13;
<p>    "వరాలు....ఎవడేవాడు! ఎంటట?" అన్నాడు సుందరం చిరాగ్గా.</p>&#13;
&#13;
<p> </p>&#13;
&#13;
<p>    కరణం గబగబా లోపలికి వచ్చాడు.</p>&#13;
&#13;
<p> </p>&#13;
&#13;
<p>    "అయ్యా! నమస్కారం" అన్నాడు వినయంగా నవ్వుతూ.</p>&#13;
&#13;
<p> </p>&#13;
&#13;
<p>    "ఓ కరణంగారా? రండి...రండి....మీరూ ఓ గుక్క తీసుకోండి. మొహమాట పడొద్దు.....ఇది మనిల్లె అనుకోండి" అన్నాడు సుందరం.</p>&#13;
&#13;
<p> </p>&#13;
&#13;
<p>    "అయ్యో! వద్దండి. తమరు తీసుకోండి" అన్నాడు కరణం వినయంగా</p>&#13;
&#13;
<p>.</p>&#13;
&#13;
<p>    "ఏంటి కరణం గారూ! మందు దగ్గరా, మగువ దగ్గర మొహమాటం పడకూడదండి" అన్నాడు సుందరం.</p>&#13;
&#13;
<p> </p>&#13;
&#13;
<p>    "వద్దన్నా మీరు వినేటట్లు లేరు. ఏదో తమరి తృప్తి కోసం కాస్త పుచ్చుకుంటాను" అన్నాడు.</p>&#13;
&#13;
<p> </p>&#13;
&#13;
<p>    "ఆ! వెరిగుడ్. వరాలూ--మరో గ్లాసు పట్రావే కరణంగారికి. పాపం. పాపం ఈ పుణ్యత్ముడే నాకు నిన్ను పరిచయం చేసింది....సొర్గం చూపించాడు....దండాలు క.....రణం గారూ ....షాలా సంతోషం....." అన్నాడు సుందరం.</p>&#13;
&#13;
<p> </p>&#13;
&#13;
<p>    "అయ్యో, మీరు నాకు దండాలు పెట్టడమా....ప్రెసిడెంటుగారి ముద్దుల తమ్ముడు మీరు....మీ హోదా ఎక్కడా, నేనెక్కడ?" అన్నాడు నక్క వినయంతో.</p>&#13;
&#13;
<p> </p>&#13;
&#13;
<p>    "కరణం .....మా అన్నయ్య పేరు ఎత్తకండి బాగోదు. అన్నయ్య దేవుడు...." అన్నాడు సుందరం.</p>&#13;
&#13;
<p> </p>&#13;
&#13;
<p>    "చిత్తం...నిజమే కదండీ" అన్నాడు కరణం.</p>&#13;
&#13;
<p> </p>&#13;
&#13;
<p>    "అయన పేరు తల్చుకోవటానికి కూడా నీకు అర్హత లేదు" అన్నాడు సీరియస్ గా.</p>&#13;
&#13;
<p> </p>&#13;
&#13;
<p>    "అవునవును, ప్రెసిడెంట్ గారి హోదానే వేరు...." అన్నాడు, గ్లాసులో బ్రాంది రెండు గుక్కలు తాగి కరణం.</p>&#13;
&#13;
<p> </p>&#13;
&#13;
<p>    "సెప్పండి కరణంగారూ! ఎందుకొచ్చారు తమరు? నేనిక్కడున్నానని తెలిసే వచ్చారా? లేకపోతే మీరు కూడా ఇక్కడకు వస్తుంటారా?" అన్నాడు సుందరం.</p>&#13;
&#13;
<p> </p>&#13;
&#13;
<p>    "అయ్యోయ్యో...ఎంత మాట! తమరితో కాస్త మాట్లాడదామని వచ్చాను. లేకపోతే నాకిక్కడెం పనండీ. తమరికి పరిచయం చేసిన తరువాత నేను కన్నెత్తి చూసే ధైర్యం కూడానా?" అన్నాడు కరణం .</p>&#13;
&#13;
<p> </p>&#13;
&#13;
<p>    "శభాష్ కరణం ....అది ....మనిషంటే అలా వుండాలి"</p>&#13;
&#13;
<p> </p>&#13;
&#13;
<p>    "చుషావా వరాలు....కరణానికి నేనంటే ఎంత భయం.....భక్తో" అన్నాడు సుందరం. వరాలు కిలకిలా నవ్వింది.</p>&#13;
&#13;
<p> </p>&#13;
&#13;
<p>    "అబ్బా! అట్టా నవ్వమాకే వరాలు....నా మతిపోతుంది.....ఆ నవ్వుతోనే నన్ను కట్టిపారేశావు" అన్నాడు సుందరం.</p>&#13;
&#13;
<p> </p>&#13;
&#13;
<p>    :బాబూ! సుందరం బాబూ! నీతో ఒక ముఖ్యమయిన విషయం మాట్లాడదామని వచ్చాను. నా మాట కాదనరుగా" అన్నాడు కరణం.</p>&#13;
&#13;
<p style="text-align: justify;"> </p>&#13;
&#13;
<p>    "చెప్పు కరణం....నాకింత ఉపకారం చేసినవాడికి నేను ఆమాత్రం సాయం చేయకపోతే ఎలా?" అన్నాడు సుందరం.</p>&#13;
&#13;
<p> </p>&#13;
&#13;
<p>    "వద్దులే బాబూ! మిమ్మల్ని ఇబ్బంది పెట్టడం దేనికి?" నా వల్ల మీరు ఇబ్బందుల్ని ఎదుర్కోకూడదు" అన్నాడు కరణం.</p>&#13;
&#13;
<p> </p>&#13;
&#13;
<p>    "అలాని ఎందుకనుకుంటున్నారు కరణంగారూ....చెప్పండి. మీకేం కావాలో చెప్పండి. మీకోసం ఏం చేయమన్నా చేస్తాను....." అన్నాడు సుందరం.   </p>&#13;
</div>