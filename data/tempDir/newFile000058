<div class="tel_content"><p> </p>&#13;
&#13;
<p>    "ఒసేయ్ జయంతి! కాకి ఒకటే పనిగా అరుస్తుందే! మీ బాబాయ్ లు వస్తున్నరేమో చూడు" అని కేకేసింది భ్రమరాంబ నీరసంగా.</p>&#13;
&#13;
<p style="text-align: justify;"> </p>&#13;
&#13;
<p>    "ఈమెదంతా చాదస్తం. కాకి అరుపుకి బాబాయ్ లు రాకకి సంబంధం ఏమిటో?" అంది జయంతి దాక్షాయణితో.</p>&#13;
&#13;
<p> </p>&#13;
&#13;
<p>    దాక్షాయణితో పాటు పార్వతి కూడా నవ్వింది.</p>&#13;
&#13;
<p> </p>&#13;
&#13;
<p>    వారికీ ఆ విషాదం క్రమంగా అలవాటయిపోయింది. అంతటి విషాదాన్ని కూడా వాళ్ళు జిర్ణించుకున్నారు.</p>&#13;
&#13;
<p> </p>&#13;
&#13;
<p>    ఆ సాయంత్రం వేళ కాకి అదేపనిగా అరుస్తూనే వుంది.</p>&#13;
&#13;
<p> </p>&#13;
&#13;
<p>    వీధిలో పిల్లలు ఆడుకుంటున్నారు.</p>&#13;
&#13;
<p> </p>&#13;
&#13;
<p>    ఆ పసివాళ్ళకు తెలియదు. కనుక వాళ్ళకివెం పట్టనట్టు హాయిగా ఆడుకుంటూ కేకలు వేస్తున్నారు.</p>&#13;
&#13;
<p> </p>&#13;
&#13;
<p>    బాబిగాడు పెద్దగా అరిచాడు</p>&#13;
&#13;
<p><br />&#13;
    <br />&#13;
    "బాబాయ్,నాన్నగారు వస్తున్నారు" అంటూ.</p>&#13;
&#13;
<p> </p>&#13;
&#13;
<p>    ఇంట్లో అందరికి ఆ కేక వినిపించింది.</p>&#13;
&#13;
<p> </p>&#13;
&#13;
<p>    ఒక్కసారిగా అందరిలో చైతన్యం కలిగింది.</p>&#13;
&#13;
<p> </p>&#13;
&#13;
<p>    "నేను చెప్పలేదటే. కాకి అరుస్తుంది చూడమని" అంది భ్రమరాంబ.</p>&#13;
&#13;
<p> </p>&#13;
&#13;
<p>    జయంతి నిజంగానే ఆశ్చర్యపోయింది.</p>&#13;
&#13;
<p> </p>&#13;
&#13;
<p>    ఇదేంటి కాకికి ఎలా తెలుసు? అని ఆశ్చర్యపోతూ పరుగున వీధి గుమ్మం దగ్గరకు వెళ్ళింది. అప్పుడే బండి దిగి స్టాండ్ వేస్తున్నాడు మాధవరావు బాబాయ్.</p>&#13;
&#13;
<p> </p>&#13;
&#13;
<p>    సుందరం బాబాయ్ ముఖం పిక్కుపోయివుంది.</p>&#13;
&#13;
<p> </p>&#13;
&#13;
<p>    జయంతిని చూసి జీవం లేని నవ్వు నవ్వాడు.</p>&#13;
&#13;
<p> </p>&#13;
&#13;
<p>    మిగిలిన వాళ్ళంతా పంచలోకి వచ్చి నిలబడ్డారు.</p>&#13;
&#13;
<p> </p>&#13;
&#13;
<p>    అందరి ముఖాల్లో అనందం తోనికిసలాడింది.</p>&#13;
&#13;
<p> </p>&#13;
&#13;
<p>    సుందరం నవ్వుకుంటూ పంచలోకి వెళ్ళాడు.</p>&#13;
&#13;
<p> </p>&#13;
&#13;
<p>    అతని వెనుకాలే మాధవరావు వెళ్ళాడు.</p>&#13;
&#13;
<p> </p>&#13;
&#13;
<p>    శివపార్వతి ఒకపక్క అనందం, మరోపక్క దుఃఖం రెండు ఒకేసారి వచ్చి ఉక్కిరి బిక్కిరి అవుతోంది. సుందరం ముందు సర్వోత్తమరావు దగ్గరకు వెళ్ళి అయన కాళ్ళు పట్టుకుని.</p>&#13;
&#13;
<p> </p>&#13;
&#13;
<p>    "నన్ను క్షమించు అన్నయ్యా" అన్నాడు.</p>&#13;
&#13;
<p> </p>&#13;
&#13;
<p>    అయన కళ్ళు చెమర్చాయి. గొంతు దుఃఖంతో పూడుకుపోయింది. పై కండువాతో కళ్ళు అద్దుకుని "నాకు కాదురా.....అడుగో ఆ గదిలో రాత్రి నుంచి మాటా పలుకూ లేకుండా నీకోసం నిశ్శబ్దంగా రోధిస్తున్నాడు చూడు మీ పెద్దన్నయ్య అయన కాళ్ళమీద పడి క్షమాపణ అడుగు. తరువాత నీ భార్య కాళ్ళ మీద పడి క్షమాపణ అడుగు" అన్నాడు సర్వోత్తమరావు.</p>&#13;
&#13;
<p> </p>&#13;
&#13;
<p>    సుందరం రామశేషు దగ్గరకు వెళ్ళి "అన్నయ్యా....నేను వచ్చేశాను అన్నయ్యా.....నువ్వు బాధపడకు" అన్నాడు.</p>&#13;
&#13;
<p> </p>&#13;
&#13;
<p>    "సుందరం.....నాయనా వచ్చావా?!" అని పెద్దగా అరిచి అనందం పట్టలేక పెద్దగా ఏడ్చేశాడు.</p>&#13;
&#13;
<p> </p>&#13;
&#13;
<p>    "అన్నయ్యా...నన్ను క్షమించు అన్నయ్యా....మీ అందర్నీ బాధపెట్టాను. నా పాపానికి నిష్కృతి లేదు, నన్ను క్షమించన్నయ్యా. పార్వతీ! నువ్వు క్షమిస్తావా? ఎన్నోసార్లు పాపం నువ్వు ఏడుస్తూ మొత్తుకొని చెప్పావు....నన్ను క్షమించు పార్వతీ" అంటూ పెద్దగా రోదించాడు.</p>&#13;
&#13;
<p> </p>&#13;
&#13;
<p>    "అరేయ్ సుందరం! ఏంటది చిన్నపిల్లాడిలా .....ఊరుకో.....జరిగిన దాన్లో నీతప్పేముంది? ఆ నీచుడు చేశాడు ఇదంతా.....ఊరుకో! మానవ మాత్రులం తప్పులు చేయటం సహజం. కానీ చేసిన తప్పుని తెలుసుకుని పశ్చాత్తాపం చెందడంలోనే వుంది గొప్పతనం" అని ఓదార్చాడు మాధవరావు.</p>&#13;
&#13;
<p> </p>&#13;
&#13;
<p>    "అన్నయ్యా.....నువ్వేకనక రాకపోయినట్లయితే నా బ్రతుకు ఏమయ్యేది అంటూ ఏడ్చాడు.</p>&#13;
&#13;
<p> </p>&#13;
&#13;
<p>    "అరెరే- రాకుండా ఎలా వుంటాంరా? మనది రక్త సంబంధం. దారి తప్పిన వాడికోసమే</p>&#13;
&#13;
<p>ప్రయాసపడాలి.....ఊరుకో.....ఇప్పటికయినా తప్పోప్పులు తెలుసుకున్నావ్....ఇకముందు బుద్దిగా వుంటే అదే పదివేలు....అన్నాడు మాధవరావు.</p>&#13;
&#13;
<p> </p>&#13;
&#13;
<p>    శివపార్వతి "ఏమండి!" అంటూ సుందరాన్ని వాటేసుకుని పెద్దగా ఏడ్చింది. అప్పటివరకు ఘనీభవించి వున్న ఆమె దుఃఖం ద్రవిభవిస్తూ బొట్లు బొట్లుగా కన్నీళ్ళ రూపంలో ప్రవహిస్తోంది.</p>&#13;
&#13;
<p> </p>&#13;
&#13;
<p>    అందరి హృదయాల్లోని భారం తొలగిపోయింది. రాత్రి నుంచి పడిన టెన్షన్ అందోళనలన్ని పటాపంచలయ్యాయి.</p>&#13;
&#13;
<p> </p>&#13;
&#13;
<p>    "వదినా! కాస్త టి పెట్టివ్వావా? నీ ముద్దుల మరిదిని క్షేమంగా తెచ్చిచ్చాను కదా" అన్నాడు నవ్వుతూ మాధవరావు.</p>&#13;
&#13;
<p> </p>&#13;
&#13;
<p>    "వాడి ముఖం నేను చూడను. సొంత కొడుకులా చూసుకున్నాం. మమ్మల్ని ఇంత మోసం చేస్తాడా? నాకు ఇద్దరే మరుదులు, వాడు నా మరిది కాదు" అంది కస్తూరి కోపంగా.</p>&#13;
&#13;
<p> </p>&#13;
&#13;
<p>    "వదినా! అంతటి శిక్ష విధించకు వదినా. నేను చేసింది తప్పే దాన్ని సరిదిద్దుకున్నాను. ఇక జన్మలో యిలాంటి పొరపాట్లు చేయను వదినా! నన్ను క్షమించు" అంటూ ఆమె రెండు చేతులు పట్టుకుని ఏడ్చాడు సుందరం.</p>&#13;
&#13;
<p> </p>&#13;
&#13;
<p>    "ఎక్కడికెళ్లావురా? రాత్రి నుంచి మేము ఎంత బాధ అనిభావిస్తున్నమో నీకు తెలుసా?" అంటూ అతని రెండు చెంపలు టపటపా కొడుతూ పెద్దగా ఏడ్చేసింది కస్తూరి.</p>&#13;
&#13;
<p> </p>&#13;
&#13;
<p>    "వదినా! ఏంటది ఊరుకో. అసలే నీ ఆరోగ్యం సరిగా లేదు. వచ్చేశాడుకదా. ఇంకెందుకు ఏడుస్తావు?" అంటూ ఆమెను ఓదార్చాడు మాధవరావు.</p>&#13;
&#13;
<p> </p>&#13;
&#13;
<p>    జయంతి ఆనందానికి అవధుల్లేవు. 'హమ్మయ్య! బాబాయ్ క్షేమంగా తిరిగివచ్చాడు అంతేచాలు' అనుకుంటూ వంటగదిలోకి వెళ్ళింది కాఫీ పెడదామని.</p>&#13;
&#13;
<p> </p>&#13;
&#13;
<p> </p>&#13;
&#13;
<p><br />&#13;
      <span style="font-size:22px">                                  <strong>*    *    *    *</strong></span></p>&#13;
&#13;
<p> </p>&#13;
&#13;
<p>    ఆరోజు రాత్రి భోజనాల దగ్గిర అసలు జరిగిన విషయం అంతా చెప్పాడు మాధవరావు అందరికి. దాన్లో కరణం పాత్ర గురించి ప్రముఖంగా చెప్పాడు.</p>&#13;
&#13;
<p> </p>&#13;
&#13;
<p>    "సమయానికి నాగేశ్వరరావు దేవుడిలా వచ్చి కేసును క్షణాల్లో తేల్చేశాడు" అన్నాడు మాధవరావు.</p>&#13;
&#13;
<p><br />&#13;
   </p>&#13;
</div>